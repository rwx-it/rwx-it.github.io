{
  "name": "RWX",
  "tagline": "Internet e Comunicazione",
  "body": "### RWX: 2003-2014\r\nMi chiamo Marcello Testi (@pinolo) e RWX è stata la mia impresa individuale. Dopo oltre 11 anni di attività, nell'agosto del 2014, ho chiuso l'azienda e ho proseguito la collaborazione già iniziata con @sparkfabrik (inizialmente \"Agavee\").\r\n\r\nPer contatti professionali: http://www.sparkfabrik.com / https://it.linkedin.com/in/mtesti   \r\nPer contatti personali: https://twitter.com/pinolo\r\n\r\n_Questa pagina raccoglie gli ultimi contenuti del sito di RWX, risalenti al 2012-2013._\r\n\r\n### Chi sono\r\n\r\n#### Competenze lavorative\r\n* Sviluppo applicazioni web per contenuti dinamici e interattività con gli utenti\r\n* Progettazione e preventivazione\r\n* Ascolto clienti ed elaborazione di specifiche tecniche, identificazione obiettivi progetto\r\n* Creazione, gestione e assistenza banche dati\r\n\r\n#### Studi\r\n* Master II Livello in Comunicazione Pubblica e Istituzionale, ottenuto con lode\r\n* Laurea in Lettere Moderne - indirizzo sperimentale «Tecniche della comunicazione», con studi dedicati principalmente alla comunicazione visiva\r\n* Maturità scientifica\r\n\r\n#### Interessi\r\nSono sempre stato appassionato di comunicazione e arti visive, in particolare di cinema e audiovisivi.\r\nSono stato attratto dai primi esperimenti telematici in Italia (le BBS e i gruppi di discussione) e da qui è nata la passione che ha portato ad avvicinare il web, prima esplorandone le possibilità ipertestuali e multimediali in relazione alla parola scritta, poi trasformandolo in professione e passando allo sviluppo di applicazioni.\r\nFin dall'inizio, ho esplorato e praticato la condivisione di conoscenza attraverso la partecipazione e (spesso) la gestione di comunità on-line.\r\nSpesso quando «abbraccio» un progetto open source, mi dedico alla traduzione delle applicazioni dall'inglese all'italiano.\r\nNel tempo libero, coltivo la passione per l'ascolto di musica; in passato sono stato uno sportivo attivo (basket).\r\n\r\n### Drupal e RWX\r\nDrupal è un software open source ed è un CMS (Content Management System). Qualcuno preferisce chiamarlo CMF (Content Management Framework), a causa delle sue caratteristiche principali: struttura modulare, possibilità di estenderne le funzionalità con la creazione di moduli personalizzati.\r\nPer me è uno strumento flessibile che permette di sviluppare in modo efficiente delle applicazioni web per clienti e pubblico diversi e per diversi livelli di complessità richiesta.\r\n\r\nNato come software dedicato alla creazione di comunità on-line, Drupal si è ben presto trasformato in uno strumento versatile e adatto a gestire contenuti dinamici in genere.\r\nIn passato l'ho utilizzato per realizzare applicazioni di vario tipo, tra cui:\r\n\r\n* Siti istituzionali\r\n* E-commerce\r\n* Comunità di clienti di un determinato prodotto/marchio\r\n* Programmi e archivi per eventi e manifestazioni\r\n* Banche dati\r\n\r\n#### Il mio impegno per Drupal\r\nEssendo un progetto open source, Drupal è ovviamente aperto alla collaborazione di tutti gli utenti interessati. Lo sviluppo del progetto è caratterizzato da una grande vivacità e attività della comunità ed esistono molti modi per contribuire. Quelli che ho scelto e perseguito in questi anni sono i seguenti:\r\n\r\nPartecipazione attiva alle discussioni e moderazione nei forum di supporto su http://drupalitalia.org\r\nCoordinamento delle attività di traduzione di Drupal e dei moduli aggiuntivi in italiano\r\nAppartenenza come fondatore all'Associazione Drupal Italia\r\nCollaborazione all'organizzazione di eventi di aggregazione e promozione (Drupal Camp e altri)\r\nCome RWX, sono stato inoltre \"Organization Member\" della Drupal Association.\r\n\r\n### Portfolio\r\n\r\n(NB: Dato che questo è una pagina-archivio, alcuni link potrebbero non essere più funzionanti)\r\n\r\n#### MITO Settembre Musica\r\nOgni anno la redazione prepara le anticipazioni e il programma, secondo un calendario che scandisce le «stagioni» del sito: la presentazione del nuovo programma segna l'inizio delle attività annuali; durante il festival il sito mostra quotidianamente il programma delle attività; fuori stagione, il sito resta disponibile e tutte le attività dell'anno appena passato vengono archiviate e rese disponibili per la ricerca.\r\n\r\nAl momento di avviare il nuovo sito sono stati importati i dati relativi agli eventi delle edizioni precedenti (Torino), andando a costituire un ricco database di esibizioni, autori e interpreti. I contenuti multimediali sono ospitati su server forniti da servizi di terze parti, mentre sul sito vengono incorporati tramite l'uso di oggetti Flash che interagiscono con il database per reperire gli URL corretti.\r\nÈ inoltre presente un'area/minisito dedicato alla stampa, per lo scaricamento dei materiali riservati.\r\n\r\nLink: [MITO Settembre Musica](http://www.mitosettembremusica.it)   \r\nCliente / Partner: [Ars Media](http://www.ars-media.it)\r\n\r\n--------\r\n\r\n#### Piacere Vero\r\nIl sito ha consolidato la presenza web del marchio Voiello, precedentemente frammentato tra blog e altri siti «a progetto». Il patrimonio di contenuti e utenti del precedente arcipelago di siti è stato importato e riordinato in diverse sezioni e content-type.\r\n\r\nPiacere Vero presenta un mix di contenuti redazionali e UGC (User Generated Content), con relativa gestione articolata dei permessi di accesso in lettura e scrittura. Integra contenuti provenienti dalle presenze del marchio sui social network (Twitter, Flickr, YouTube). Presenta in modo accattivante le sezioni istituzionali, anche grazie all'uso di effetti, ad esempio Cover Flow.\r\n\r\nInteressante il meccanismo registrazione e autenticazione che, in modo completamente trasparente per gli utenti, fa riferimento al database centralizzato del gruppo.\r\n\r\nLink: -   \r\nCliente / Partner: [Elever](http://www.elever.it)\r\n\r\n--------\r\n\r\n#### Coordinamento Regionale Informagiovani Piemonte / Banca Dati\r\nIl progetto principale ha visto la migrazione della Banca Dati dalla precedente piattaforma (Plone) a Drupal. È stata inoltre integrata la gestione delle schede orientative, precedentemente gestite separatamente e senza il controllo diretto della redazione sulla pubblicazione, cosa che ora avviene.\r\n\r\nSono stati ripristinati e potenziati gli strumenti di ricerca e navigazione dei contenuti presenti nelle precedenti piattaforme, soprattutto quelle basate su architettura client-server (solo per Windows) che per lungo tempo sono state l'unico sistema di accesso e modifica dei dati.\r\n\r\nNel frattempo, sempre con Drupal, si è realizzata una versione preliminare del sito del Coordinamento Regionale Informagiovani del Piemonte, integrando le due applicazioni fra loro e (grazie a dei feed RSS) con una arcipelago di altri siti che forniscono contenuti relativi a progetti di politiche giovanili comunali e regionali. Gli elenchi degli Informagiovani in regione e di quelli aderenti al Coordinamento sono estratti come subset di informazioni già presenti nella Banca Dati.\r\n\r\nLink: [Banca Dati Informagiovani Piemonte](http://bancadati.informagiovanipiemonte.it/)   \r\nCliente / Partner: [Etabeta](http://www.etabeta.it)\r\n\r\n--------\r\n\r\n#### My Sommelier\r\nÈ stato realizzato il back-end per la gestione dei dati pubblicati in un app inizialmente solo su iOS, poi anche per Android e Windows Phone. Oltre a creare l'interfaccia di gestione dei dati, con incluse funzioni di geolocalizzazione poi riutilizzati nelle app, sono state create le procedure automatiche di esportazione dati da utilizzare nelle app.\r\n\r\nDi particolare interesse il meccanismo di generazione degli abbinamenti vino / piatti, basato su criteri sviluppati dall'ASPI (Associazione della Sommellerie Professionale Italiana).\r\n\r\nIl back-end è stato infine riutilizzato e adattato per un altro progetto che sarà annunciato tra il 2012 e il 2013.\r\n\r\nLink: -   \r\nCliente / Partner: [Arcastudio](http://www.arcastudio.it)\r\n\r\n--------\r\n\r\n#### Aviva Italia\r\nIl sito istituzionale contiene informazioni aggiornate e secondo normativa sui prodotti del gruppo assicurativo. Il sistema di accesso alla modifica dei contenuti permette ai diversi settori interni di gestire direttamente le aree di competenza, con il sistema delle revisioni che garantisce la coerenza editoriale.\r\n\r\nIl meccanismo di ricerca delle agenzie, molto importante per la normativa, aggancia dati direttamente importati dai sistemi informativi aziendali e li geolocalizza per consentire il posizionamento sulle mappe e la ricerca per prossimità, combinata con la classica ricerca per area geografica.\r\n\r\nÈ stata realizzata anche un'area extranet ad accesso riservato dedicata alle agenzie.\r\n\r\nLink: [Aviva Italia](http://www.avivaitalia.it/)   \r\nCliente / Partner: [Elever](http://www.elever.it)\r\n\r\n--------\r\n\r\n#### Quercetti Store\r\nIl sito istituzionale dell'azienda produttrice di giocattoli è diventata un'applicazione e-commerce per la vendita diretta ai clienti finali. L'applicazione integra strumenti di fidelizzazione dei clienti: coupon sconto, sconti su spese spedizione in base al valore dell'ordine, invio automatico di messaggi di auguri con offerte.\r\n\r\nL'area di amministrazione contiene viste e procedure personalizzate per ottimizzare la gestione del catalogo e degli ordini, anche per chi si occupa della logistica.\r\n\r\nQuercetti Store è un'applicazione stabile, ma è in continua evoluzione per esplorare e sfruttare al meglio le possibilità di vendita e di comunicazione con i clienti.\r\n\r\nLink: [Quercetti Store](http://www.quercettistore.com/)   \r\nCliente / Partner: [Arcastudio](http://www.arcastudio.it)\r\n\r\n--------\r\n\r\n#### Fonoteca Museo Nazionale del Cinema\r\nIl Museo possiede una ricca collezione di oltre 2200 dischi variamente legati al cinema, dai primi pesanti 78 giri in ceralacca ai più classici 33 e 45 giri, successivi agli anni Cinquanta. Grazie al progetto Di.Do.S. (Digitalizzazione Documenti Sonori) è stato possibile realizzare un'importante campagna di recupero e valorizzazione della raccolta: tutti i dischi sono stati catalogati, e trecento esemplari (i più preziosi e fuori mercato) sono stati restaurati e digitalizzati\r\n\r\nL'attività si è sviluppata in due fasi: una prima in cui è stato fornito il supporto ai catalogatori per l'inserimento dei dati dei dischi catalogati einventariati; una seconda in cui il progetto è stato predisposto per la consultazione del pubblico, sia interno che esterno alla Bibliomediateca del MNC. La differenza tra utenti esterni e interni è data dalla possibilità o meno di ascoltare le tracce per intero.\r\n\r\nIl catalogo si può sfogliare (con accesso privilegiato ai titoli digitalizzati) o ricercare secondo criteri relativi alla musica o ai film collegati. Inoltre, è disponibile una navigazione visuale (juke-box) in modalità simile al sistema \"cover flow\". I dati del catalogo vengono inoltre esportati per costituire la base di un juke-box reale installato nella Mole Antonelliana.\r\n\r\nLink: [Fonoteca del Museo Nazionale del Cinema](http://fonoteca.museocinema.it/)   \r\nCliente / Partner: [Museo Nazionale del Cinema - Torino](http://www.museocinema.it)\r\n",
  "note": "Don't delete this file! It's used internally to help with page regeneration."
}